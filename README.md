# Google Apps Scripts Telegram feedback bot
Телеграм-бот для зворотного зв'язку на Google Apps Script. Першопочатково створювався для Студентської ради Приладобудівного факультету (@SRPBFbot), та може легко бути адаптований та модифікований під інші задачі. Головною перевагою бота є безкоштовний хостинг на платформі Google Apps Script. Це дає можливість доступно спілкуватись з аудиторією/клієнтами без реклами та з повним контролем функціоналу.

Приймати і надсилати можна будь-які повідомлення: текст, відео, фото, форматований текст, гіфки, стікери, емодзі і т.д. 
У якості БД для збереження даних про відправлені повідомлення використовується Google Sheets. Таблиця має містити 2 аркуші - перший для відомостей про повідомлення і другий для списку заблокованих користувачів. Хоча б одна клітинка в кожному аркуші має бути початково заповнена. Аккаунт, на якому хоститься бот, має мати доступ до редагування таблиці. 

Усі повідомлення, відправлені боту (окрім "/start"), пересилаються в адмін-чат. Для відовіді на них необіхдно надіслати реплай на обране переслане повідомлення. Користувач не бачитиме ім'я відправника. Для адмінів також доступні команди /ban(заблокувати користувача, на повідомлення якого надіслано відповідь) /id(отримати id повідомлення, на яке надіслано відповідь) та /time(отримати час повідомлення, на яке надіслано відповідь). Окремої команди для розбану поки не передбачено, розблокувати користувача можна просто видаливши його дані з відповідного аркуша таблиці.

Для налаштування бота необхідні:
Токен
URL Вебхука (буде доступним після першого введення в дію)
ID Гугл-таблиці, яка виступатиме в ролі БД
ID чату, в який будуть пересилатись отримані повідомлення
User ID бота

Головним недоліком є те, що така модель не призначена для роботи з великою кількістю користувачів. Бот не має функції відслідковування опрацьованих/неопрацьованих повідомлень, а таблиця може занадтко швидко заповнюватись.
